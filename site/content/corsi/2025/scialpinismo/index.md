---
title: 43° CORSO DI SCIALPINISMO BASE - SA1  2025
date: 2024-09-28T18:02:36.689Z
start: 2025-01-15T18:02:36.689Z
end: 2025-03-14T18:02:36.689Z
image: /img/img_20180114_131322031.jpg
---
Direttore: Christian Casarotto – 351 8595312

Vicedirettore: Raffaele Spagnolli – 338 3837533

Iscrizioni: dal 21 ottobre 2024 compilando il seguente [modulo on line](https://forms.gle/pqNFoZsVxQbThX7NA)

Quota iscrizione: 300,00 € (250,00 € se minore di 21 anni )

- - -

SA1 è un **corso di livello base** rivolto a tutti coloro che, per la prima volta, affrontano la montagna invernale per praticare l’attività scialpinistica. Ai partecipanti è **richiesta sufficiente abilità sciatoria** e sono ammessi sia **scialpinisti** che partecipanti con tavola da **snowboard**. Il corso prevede l’insegnamento, attraverso **lezioni teoriche e uscite sul terreno**, delle nozioni fondamentali per poter svolgere l’attività scialpinistica con **ragionevole sicurezza su itinerari non impegnativi**. Particolare attenzione sarà dedicata alla prevenzione del pericolo valanghe. Richiesta la normale dotazione Sci Alpinistica (sci, scarponi, pelli di foca, rampant e materiale di autosoccorso)

Numero massimo partecipanti: **24**

**8 gennaio 2025 dalle 18.30 alle 19.30**: Versamento quota iscrizione presso la sede [SAT Rovereto](https://maps.app.goo.gl/Wi3UYzciUAhJFHAU7) C.so Rosmini n.53 con presentazione di:

* certificato medico che attesti lo stato di buona salute per lo svolgimento di attività non agonistica, compilato non oltre il 9 marzo 2024;
* attestazione iscrizione CAI/SAT per l'anno in corso. Per i non soci CAI/SAT, il giorno stesso sarà possibile effettuare l’iscrizione al sodalizio, Sezione SAT di Rovereto.

La quota d'iscrizione è comprensiva di:

* uso del materiale di autosoccorso (Artva, sonda e pala), se non in possesso;
* manuale del Club Alpino Italiano "Sci Alpinismo" della Commissione Nazionale Scuole di Alpinismo e Sci Alpinismo;
* attestato di frequenza.

Sono escluse le spese di trasferimento, vitto, alloggio (pernottamenti del 9-10 febbraio e 8-9 marzo).

- - -

**Programma del corso:**

<font color="orange">**Lezioni teoriche:**</font> ore 20.30 presso la sede [SAT Rovereto](https://maps.app.goo.gl/Wi3UYzciUAhJFHAU7) Corso Rosmini n.53\
<font color="blue">**Lezioni pratiche e uscite sul terreno:** </font> scelte sulla base delle condizioni nivo-meteorologiche e comunicate qualche giorno precedente l’uscita

* <font color="orange">**mercoledì 15 gennaio 2025, 19.30** </font>- [Montura Store ISERA](https://maps.app.goo.gl/giW1ZCt2mnnsZFE36) - Presentazione del corso. Materiali e attrezzatura  
* <font color="orange">**mercoledì 22 gennaio, 20.30**</font> - Pianificazione e preparazione di una uscita scialpinistica. Preparazione fisica, alimentazione e pericoli soggettivi. Scelta dell’itinerario
* <font color="blue">**domenica 26 gennaio**</font> - Tecniche di movimentazione in salita e discesa. Esecuzione della traccia in salita e discesa
* <font color="orange">**mercoledì 29 gennaio, 20.30** </font> - ARTVA, sonda e pala. Principio di funzionamento ARTVA, SAT Rovereto accensione, spegnimento, controllo del buon funzionamento.
  Introduzione agli strumenti di autosoccorso e gestione del recupero di un travolto
* <font color="blue">**domenica 2 febbraio** </font> - Strumenti di autosoccorso e loro impiego per il recupero di un travolto
* <font color="orange">**mercoledì 5 febbraio, 20.30** </font> - Nivologia. Lettura del bollettino valanghe
* <font color="blue">**sabato e domenica 9-10 febbraio** </font> - Pernottamento da definire - Riconoscimento dei siti valanghivi. Autosoccorso con più travolti: tecniche di recupero e gestione della ricerca. Richiesta di soccorso
* <font color="orange">**mercoledì 19 febbraio, 20.30** </font> - Cartografia e orientamento
* <font color="blue">**domenica 23 febbraio** </font> - Conduzione dell’itinerario. Pericoli oggettivi, soggettivi e gestione del gruppo
* <font color="orange">**mercoledì 5 marzo 2025, 20.30** </font> - Meteorologia
* <font color="blue">**sabato e domenica 8-9 marzo** </font> Pernottamento presso [Schutzhütte SESVENNA](https://www.sesvenna.net/)  - Manutenzione dei materiali (sci, pelli di foca)
* Venerdì 14 marzo - Cena di fine corso